# Vurun Kahpeye!<br/>

**Vurun Kahpeye**, [Halide Edip](https://tr.wikipedia.org/wiki/Halide_Edip)'in ikinci romanı. 1923 yılı sonlarında *[Akşam](https://tr.wikipedia.org/wiki/Ak%C5%9Fam_(gazete))* gazetesinde tefrika edildi ve 1926'da ilk defa kitap olarak yayımlandı.[^1] Türk sinemasında [1949](https://tr.wikipedia.org/wiki/Vurun_Kahpeye_(film,_1949)), 1964 ve [1973](https://tr.wikipedia.org/wiki/Vurun_Kahpeye_(film,_1973)) yıllarında olmak üzere üç kez beyaz perdeye aktarıldı. Konusunu Millî Mücadele günlerinden alan roman ilk kez 1923 yılında basıldı.
<br/><br/>

## Konusu

Romanda, idealist İstanbullu öğretmen Aliye’nin Anadolu’da bir kasabaya gidişi ve bölgede [Milli Mücadele](https://tr.wikipedia.org/wiki/T%C3%BCrk_Kurtulu%C5%9F_Sava%C5%9F%C4%B1) düşüncesine destek faaliyetleri aktarılır. Romanda, bölge halkının Millî Mücadele’ye bakışı, söz konusu mücadelenin sembolü konumuna gelmiş [Kuvâ-yı Milliye](https://tr.wikipedia.org/wiki/Kuv%C3%A2-yi_Milliye) oluşumunu algılayışının yanı sıra çözülen Osmanlı devlet mekanizmasının temsilcileri ve eski düzen karşıtları yansıtılır. 

<br/><br/><br/>
### Kaynakça

[^1]: Çeli, Bahriye (1996). *Türk romanında kadın*: 1923-38 dönemi. Simurg.