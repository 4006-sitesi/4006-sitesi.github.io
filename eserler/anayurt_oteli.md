    # Anayurt Oteli<br/> 

**Anayurt Oteli**, [Yusuf Atılgan](https://tr.wikipedia.org/wiki/Yusuf_At%C4%B1lgan)'ın ikinci romanıdır.

## Konusu

Aylak Adam romanında olduğu gibi bu roman da tek karakter üzerine kurulmuştur. Aylak Adam'daki C'nin yerini burada otelin katibi olan Zebercet[^1] almıştır. Kendisini otelle sınırlayan Zebercet'in dış dünya ve insanlarla ilişkisi asgaridir. Otelde Zebercet ve ortalık hizmetlerini görmesi için alınan ortalıkçı kadından başkası yoktur.

Roman 1963 yılının 20 Ekim Pazar günü başlar, 22 gün sonra yine bir Pazar günü sona erer.[^2] Muhtemelen Manisa'da geçer.

Bir perşembe gecesi gecikmeli Ankara treniyle gelen bir kadın otelde bir gece kalıp ertesi gün gene geleceğini söyleyip gider. Bu ziyaret, Zebercet'in iç dünyasındaki "gerçek sevgiyi yaşayabileceği bir kadına sahip olma güdüsünü" uyandırır. Zebercet kendisini bu kadının geri geleceği ana hazırlar. Berbere gider, bıyığını kestirir, yeni kıyafetler alır. Bu devre Zebercet'in dış dünyaya açıldığı dönemdir.

Kadının gelişi geciktikçe Zebercet, içinde daha çok cinsi iştihanın yönlendirdiği ve çocukluktan gelen birtakım baskıların da desteklediği dürtülerin etkisiyle ruh sağlığını kaybetmeye başlar.[^3] Roman Zebercet'in ortalıkçı kadını öldürüp kendini asarak intihar etmesiyle son bulur.

<br/><br/><br/>
### Kaynakça

[^1]: Macit Koper (1 Haziran 2017). ["Hepimiz Zebercet'iz"](https://web.archive.org/web/20170606132023/https://t24.com.tr/k24/yazi/hepimiz-zebercetiz,1246).

[^2]: Berna Moran (1990). *Türk Romanına Eleştirel Bir Bakış 2*. İletişim Yayınları. s. 220.

[^3]: [*Anayurt Oteli*](http://www.turkedebiyati.org/kitap_ozetleri/anayurt_oteli.html)
