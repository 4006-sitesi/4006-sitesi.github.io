# Uçurtmayı Vurmasınlar<br/>

**Uçurtmayı Vurmasınlar**, yönetmenliğini [Tunç Başaran](https://tr.wikipedia.org/wiki/Tun%C3%A7_Ba%C5%9Faran)'ın yaptığı 1989 yapımı uzun metrajlı Türk sinema filmi. Film seti, [Ankara Merkez Kapalı Ceza ve Tutukevi](https://tr.wikipedia.org/wiki/Ankara_Merkez_Kapal%C4%B1_Ceza_ve_Tutukevi)'nde olsa da hapishane çekimlerinin çoğu İstanbul Sultanahmet Cezaevi'nde yapılmıştır.[^1] Film, 62. Akademi Ödülleri'nde Türkiye'nin yabancı dilde en iyi film dalında [Akademi Ödülü](https://tr.wikipedia.org/wiki/Akademi_%C3%96d%C3%BClleri) aday adayı olarak seçilmiştir.

Film, [Feride Çiçekoğlu](https://tr.wikipedia.org/wiki/Feride_%C3%87i%C3%A7eko%C4%9Flu)'nun aynı isimli romanından esinlenilmiştir. Feride Çiçekoğlu,[ 12 Eylül 1980 askeri darbesinden](https://tr.wikipedia.org/wiki/12_Eyl%C3%BCl_Darbesi) sonra tutuklanıp 4 sene boyunca Mamak Askeri Cezaevi ve Ankara Merkez Cezaevi’nde kalmıştır. Feride Çiçekoğlu'nun yazarlık hayatına 12 Eylül darbesi sonrasında başlaması, ilk romanı olan "Uçurtmayı Vurmasınlar"ın biyografik olarak okunmaya açık bir kitap olduğunu gösterir.[^2]

Filmin başrollerinden İnci'yi canlandıran Nur Sürer, Soner Yalçın'ın "Oradaydım" adlı belgeseli için verdiği röportajda film setinde neler yaşandığıyla alakalı bilgiler paylaşır.[^3]
<br/><br/>

## Konusu

Kadınlar hapishanesindeki bir mahkûmun oğlu olan Barış ([Ozan Bilen](https://tr.wikipedia.org/wiki/Ozan_Bilen)), annesinin cezası sebebiyle hapishanede yaşamaktadır. Henüz algılayamadığı garip bir dünyanın içinde, her yanı soğuk ve sağır duvarlarla çevrili bir hapishane avlusunda gökyüzünü ve özgürlük uçurtmalarını gözlemektedir. Bu sırada İnci ([Nur Sürer](https://tr.wikipedia.org/wiki/Nur_S%C3%BCrer)) ismindeki bir diğer mahkûmla arkadaşlık kurar.

<br/><br/><br/>
### Kaynakça

[^1]: Köksal, Özlem, (Ed.) (2011). [World film locations](https://archive.org/details/worldfilmlocatio0000unse_k7t7). Istanbul. Bristol: Intellect.
[^2]: Tuba Kıraç (17 Haziran 2019). ["UÇURTMAYI VURMASINLAR ROMANINDA KARAKTER VE KARAKTERLEŞTİRME"](https://dergipark.org.tr/tr/download/article-file/711878). 1 (2). ss. 194 - 211. 
[^3]: http://www.radikal.com.tr/ek_haber.php?ek=ktp&haberno=2280
